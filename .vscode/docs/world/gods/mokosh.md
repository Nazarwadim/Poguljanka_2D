---
title: Мокош
---

> Шануйте день Матінки-Мокоші, Світової Великої Матері, Небесної Богородиці --- Заповідь з "Відів Сварога"

# Коротко

## Значення

- Богиня долі
- Покроветелька ткання
- Велика Мати потомства
- Богиня магії і чарівності (дружина Велеса)
- Хазяйка перехрестя створення світу між світами
- Покровителька і захисниця господинь
- Хазяйка Живої Природи

## Міфологія

- Східнослов'янська
- Пантеон Володимира

# Довго

Мокош (Мокоша) — богиня материнства, милосердя, щастя і нещастя, жіночої половини, гадань, рукоділля, покровителька джерел і святих колодязів, врожаю, охоронниця корів.

Деякі автори важають Мокошу дружиною Велеса, та пов'язують її з потойбічним світом. Посередниця між небом і землею, а тому на весняних ритуальних рушниках завжди зображувалась з руками, піднятими до неба, джерела тепла та вологи (на відміну від літніх, де руки опущені до землі, що породила зерно, готове до нового врожаю). Мокоша — покровителька дощів та весняних обрядодійств, пов'язаних з ними, покровителька пологів і заступниця породіль. Символами Богині є прядка і веретено.

У середньовіччі християнство підмінило Мокошу Параскевою П'ятницею. Їй присвячували 12 празників у році (їх називали дванадесятницями), із яких головними були дві сусідні п'ятниці (у проміжку між 25 жовтня і 7 листопада). Свята народження і смерті Богородиці у християн відповідають православним рідновірським святам на честь Матері Мокоші. У Колі Сварожому Мокоші відповідає сузір'я Водолія.

У пожертву Мокоші приносились: каша, вовна, нитки, вино, хустки, посуд, стрічки, хліб, мед, молоко.

На санскриті Мокша означає «звільнення».

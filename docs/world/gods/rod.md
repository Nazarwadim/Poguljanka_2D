---
title: Род
---

Найшли вни Бога у господаря:
За столом сидить, головку склонив,
Головку склонив, слізоньку вронив.
А з тої слізки Дунай розлявся,
А в тім Дунаю Господь купався...


Сам Господь купається у водах, які сам викликав.

**Єдиний батько, глава роду людського, всього, що є у світі.**
Його чотири обличчя звернені в усі сторони світу, аби всюди був лад.
Знає все. Йому підкоряються сонце й вітер, вогонь і вода.
Охоронець роду-народу.

Коли дитина народжується, старійшина роду виголошує вітання на
честь великого Рода.

Предок, помираючи, іде в потойбіччя за "новим тілом", а згодом
повертається у свій рід до життя через лоно жінки. Ось чому
новонароджену дитину обдаровують ім'ям рідні.

Родинний дім --- святиня, і ніхто у світі не має права вторгатися
у святий храм родини.

Тій родині, в якій кожен уважає себе головою родини, грізний Род
приносить безладдя й родинне нещастя. Небесна кара чатує на того,
хто зраджує свій рід, бо він зраджує свою землю.
